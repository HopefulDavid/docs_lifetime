## Šunkofleky

<details>
<summary><span style="color:#1E90FF;">Ingredience</span></summary>

- Těstoviny (fleky) <span style="color:#228B22;">300 g</span>
- Uzené vepřové maso <span style="color:#228B22;">250 g</span>
- Máslo <span style="color:#228B22;">1 lžička</span>
- Cibule <span style="color:#228B22;">1 ks</span>
- Mražený hrášek <span style="color:#228B22;">3 hrsti</span>
- Hladkolistá petržel <span style="color:#228B22;">1 hrst</span>
- Mléko <span style="color:#228B22;">300 ml</span>
- Vejce <span style="color:#228B22;">2 ks</span>
- Gouda (nastrouhaná) <span style="color:#228B22;">100 g</span>
- Kyselé okurky
- Sůl
- Čerstvě namletý pepř

</details>

<details>
<summary><span style="color:#1E90FF;">Postup přípravy</span></summary>

1. Předehřejte troubu na 170 °C.
2. Oloupejte cibuli a pokrájejte ji nadrobno.
3. Rozehřejte pánev, a když je horká, tak na ni vložte kousek másla.

   Přidejte pokrájenou cibuli a mezitím si pokrájejte uzené na kostičky cca 1x1 cm.
4. Připravte hrnec s vodou a osolte ji.

   > [!NOTE]
   > Když se voda vaří, nasypejte do ní těstoviny.
5. K orestované a zlatavé cibuli přidejte uzené, to také lehce opečte.
6. Těstoviny uvařené na skus sceďte a prolijte ledovou vodou.
7. Nyní se vrhněte na přípravu zálivky.

   Odměřte 300 ml mléka, do něj přidejte 2 vejce, opepřete, osolte a vidličkou promíchejte.
8. Ještě je potřeba nastrouhat sýr.

   > [!TIP]
   > Můžete zkusit mladou kozí goudu, ale postačí i klasická kraví.

   Nastrouhejte ji najemno, těstoviny přendejte do pekáčku a přisypejte orestovanou cibulku s uzeným.

   Dále hrášek, asi 3 hrsti, a sýr.

   > [!TIP]
   > Trošku si nechte na posypání vrchu.

   Vše promíchejte.
9. Nyní těstoviny zalijte směsí z mléka a vajíčka a opět promíchejte.

   Nakrájejte petrželku, tou posypte těstoviny a znovu promíchejte.

   Nahoru nasypejte zbytek sýra.
10. Pečte 25-35 minut na 170 stupňů.

> [!TIP]
> K těstovinám se hodí kyselá okurka.

</details>